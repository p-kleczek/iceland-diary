\chapter*{08.08.}

Od rana pada. A może tylko mży? Albo kropi? Ostatatnimi czasy dyskusja o poprawnej terminologii w odniesieniu do stopnia nasilenia opadów atmosferycznych pochłania nas bez reszty --- lansowane przez większość uszeregowanie według stopnia intensywności to (począwszy od najlżejszych opadów): mży, kropi, pada. Nasze spory wynikały z niechęci do sięgnięcia po \href{http://sjp.pwn.pl/}{SJP PWN}\footnote{Słownik Języka Polskiego wydany przez Polskie Wydawnictwo Naukowe.}. Gdybyśmy jednak do niego zajrzeli, to szybko dowiedzielibyśmy się, że ,,mżyć'' to \emph{,,o deszczu: padać gęsto drobniutkimi kropelkami''}, ,,kropić'' to \emph{,,o deszczu: padać [po prostu] drobnymi kroplami''}, a ,,padać'' oznacza zwyczajnie \emph{,,o zjawiskach atmosferycznych: spadać na ziemię w postaci wody, śniegu lub lodu''}. Tak czy inaczej opad wody ma --- z różną intensywnością --- trwać przez cały dzień.

Pierwszym punktem programu na dziś była sprzedaż biletów na oglądanie wielorybów. Put i Kasia dokładali starań, by wcisnąć je napotkanym w centrum Húsavíku turystom, lecz szło im to opornie. Może to kwestia różnic kulturowych? Weźmy na przykład takiego Hiszpana --- już chce kupić, ale jeszcze coś nie daje mu spokoju. Idzie więc do kasy i pyta się \emph{,,Przepraszam, czy to będzie w porządku, jeśli kupię niewykorzystane bilety od tej dwójki, co stoi przed biurem?''}. No i co mu ma kasjerka odpowiedzieć?! \emph{,,Tak, oczywiście --- to nasi sprawdzeni partnerzy handlowi.''}? Dobrze, że wkrótce przyplątali się bracia Słowacy, którzy doskonale orientowali się w istocie trasakcji. Po krótkim targu (poprosili o zniżkę 1000~kr) stali się szczęśliwymi posiadaczami naszych biletów.

\hint{Bilety na oglądanie wielorybów zostają ,,skasowane'' w systemie dopiero wtedy, gdy dany rejs faktycznie zobaczy wieloryby. Teoretycznie można próbować oglądać do skutku\textellipsis}

Jeszcze w Húsavíku rozdzieliliśmy się, gdyż moją idée fixe była chęć odwiedzenia \href{http://www.visithusavik.com/attractions/the-turf-house-museum/}{muzeum w Grenjaðarstaður}. Od dwóch tygodni głowiłem się ,,jak właściwie ludzie funkcjonowali dawniej (przed erą elektryczności i geotermii) w islandzkim klimacie?'', a tu tuż pod nosem znalazłem ekspozycję poświęconą właśnie temu zagadnieniu! Inni nie podzielali tej fascynacji (bądź też pęd do wiedzy przegrał z deszczem), stąd eskapada była samotna.

W Grenjaðarstaður moje serce od razu podbił kustusz muzeum, który widać że był kustoszem z powołania: rzucił garścią ciekawostek, wyczerpująco odpowiadał na różne moje pytania, pozwolił się wysuszyć\textellipsis Sama ekspozycja niby typowa --- a to stoją sobie rzędem meble, a to leżą na stole jedne obok drugich narzędzia stolarskie --- lecz jej sercem były porządnie zrobione książeczki-przewodniki, w których wytłumaczono przeznaczenie poszczególnych sprzętów (i to używając poprawnej angielszczyzny!). Po zwiedzeniu tego domu-muzeum mogę powiedzieć krótko: życie Islandczyków diametralnie różniło się od tego, co znamy z Europy Środkowo-Wschodniej (czy ogólnie Europy kontynentalnej), dlatego gorąco polecam każdemu zawitanie do Grenjaðarstaður i za marne 600~kr poznanie odrobiny islandzkiej historii. (PS. Dobrej jakości gorąca herbata w cenie biletu!)

Kawałek za skrzyżowaniem \road{87} z \road{853} kończy się asfalt, a oprócz znaku ,,malbik endar'' dodatkowo stoi ,,Blindhæð'' i tabliczka 16~km. To tak żeby w zawoalowany sposób powiedzieć rowerzyście: ,,Słuchaj, przez najbliższe 16~km czeka cię jeżdżenie góra-dół --- wjazd na każdy możliwy pagórek!'' Pieprzony rollercoaster\textellipsis Pokonywanie tego w deszczu --- masakra.

\img{./photos/x-s-2014-08-08_15-56-24__85.jpg}{rollercoaster}{Deszcz, dziury, pod górę. Swojsko.}

Trochę zabalowałem w muzeum i potem całą dalszą drogę gnałem na złamanie karku --- na tyle, na ile pozwalała marna jakość nawierzchni i fatalna pogoda. Z resztą grupy zrównałem się dosłownie na przedmieściach Reykjahliðu. Pierwszym miejscem, do którego skierowaliśmy się po przybyciu do miasteczka, był sklep spożywczy. Tam podjęliśmy ważką \mbox{(damsko-)}męską decyzję: \emph{,,Pier******, dziś nie zwiedzamy, nie jedziemy dalej --- idziemy na najbliższy kemping z kuchnią i common roomem i tam czekamy jutra. Ewentualnie pomoczymy jeszcze tyłki w basenie, ale tylko i wyłącznie jeśli będzie z gorącą wodą!}
%TODO: może jakoś ocenzurować <pierdolimy>?

Pierwszy kemping, na który się udaliśmy, to ten naprzeciw Samkaupa. Na nim właśnie rozbili się Holendrzy. Nie wzbudził naszej sympatii --- gdy zobaczyliśmy, że za kuchnio-namiot (gdzie zimno jak w psiarni) \linebreak i prysznic musielibyśmy płacić po 1500~kr od łebka, to postanowiliśmy zrobić ten ostatni wysiłek i poszukać jeszcze czegoś lepszego. Cóż\textellipsis osta\-tecznie trafiliśmy wcale nie lepiej --- na kemping Hlíð.

Na kempingu Hlíð za kuchnię i salę ,,kominkową'' służy konstrukcja wykonana z plastiku falistego rozpostartego na drewnianym stelażu, przykryta dachem od namiotu piwnego --- całość ustawiona jest po prostu na asfaltowym parkingu. Środkiem tejże ,,kuchni'' płynie rzeka, a pod ,,sufitem'' gwiżdże wiatr. Nie mamy już jednak ani siły, ani motywacji, by jechać gdziekolwiek indziej --- ociekamy wodą, a nasz ubiór można wykręcać. No, może z wyjątkiem Puta, którego cienka kurteczka i spodnie przeciwdeszczowe mimo paru sezonów wciąż jeszcze w miarę dobrze zatrzymują wodę (tak że on ma tylko od środka wilgoć, a nie kałuże). Do listy zażaleń możemy jeszcze dodać brak suszarni (znaczy się niby są suszarki bębnowe, ale to nie dla nas), brak grzejników (żadnych!) oraz niedziałające suszarki do rąk\textellipsis

Na obiad Kasia zaszalała i przyrządziła spaghetti z twarożkiem i szpinakiem --- świetna odmiana po konserwach mięsnych czy tunfiskach z makaronem bądź ryżem i warzywami z puszki! Ten lekkostrawny, zdrowy posiłek kończymy dopychaniem się solidną porcją chleba z szynką oraz dżemem. Dopiero pojedzeni w ten sposób zabieramy się za rozbijanie namiotów.

% {pogoda taka, że przypomniał mi się serial ,,Pacyfik'' (który odcinek? + link :> | 1x4, 14:40 albo 22:35 albo 28:40-29:30)}

\medskip

Podczas obiadu padły ważkie słowa:

\vspace{-1em}

\epigraph{,,Jeśli za rok powiem, że chcę jechać rowerem gdzieś na północ od Krakowa\textellipsis nie, od Warszawy\textellipsis albo nie --- po prostu na północ od Polski, to przypomnijcie mi, że jednak nie chcę!''}{--- \textup{Put}}

\vspace{-2em}

\epigraph{,,Islandia? Chętnie jeszcze raz, ale na pewno nie rowerem!''}{--- \textup{Kasia}}

\vspace{-1em}

\noindent Oczywiście i ja i Karolina mamy bardzo zbliżony pogląd na te kwestie.

\img{./photos/x-s-2014-08-08_22-33-14__86.jpg}{tent_party}{Miało być wyjście na basen, wyszło --- ,,piżama'' party.}
