\chapter*{27.07.}

\section*{Wypad do Þorsmörk}

%% TODO: zdjęcia

Cała ta eskapada odbywała się na wariackich papierach --- zaniżone odległości, optymistyczne szacowanie czasu przejazdów, wyjście z założenia ,,wszystko przebiegnie po mojej myśli''… Pierwsze zaskoczenie przyszło, gdy po 20 km wciąż nie widziałem żadnego skrętu na Skógar. Po 25 km --- już mocno zaniepokojony --- pytam o drogę w jakiejś ,,chacie''. Mieszkająca tam dziewczyna łamaną angielszczyzną instruuje mnie, że muszę pojechać jeszcze parę kilometrów dalej (czyli droga wydłużyła się o 10 km). Dodaje też, że wraz z siostrą też tam jutro idą --- może się spotkamy.

Jakimś psim swędem --- już po nocy --- dotarłem wreszcie do Skógar, lecz tam znów zbłądziłem. Zrobiłem więc jakiemuś losowemu Islandczylowi ,,backdoor'' na werandę i otrzymałem kolejną porcję wskazówek: \emph{wróć się, pojedź za stare obory, tam będzie furtka i żwirowa droga biegnąca ostro w górę --- jedź za nią}.

Sam początek drogi był tragiczny: takie kamerdolce, że nawet pchać rower było ciężko! Później zrobiło się już trochę lepiej, lecz wciąż na przemian --- trochę jazdy 6 km/h (bo drogę zalegają kamienie wielkości pięści) --- i trochę pchania. Szczęśliwie niby to był środek nocy (1:00), ale słońce do końca nie zaszło, więc od biedy nie musiałem nawet korzystać z czołówki --- z pewnym wysiłkiem, ale dostrzegałem wszystkie przeszkody leżące na drodze.

W połowie drogi do schroniska Baldvinsskáli spotkała mnie niemiła niespodzianka --- dalszą drogę przegradzała lodowcowa rzeka (niby był bród, ale bardziej dla monster-trucków niż dla rowerów). Usiadłem zrezygnowany, zastanawiając się co dalej --- ryzykować samotną przeprawę przez lodowaty nurt czy dać sobie spokój i wrócić do Skógar? Chcąc kupić sobie trochę czasu poszedłem za potrzebą i… dostrzegłem nieopodal przerzuconą przez potok kładkę dla turystów pieszych! Tuż za nią stała tablica z olbrzymią mapą terenu (i rozrysowanymi szkalami turystycznymi), której nie omieszkałem sfotografować. Nie dysponowałem bowiem fizycznie jakąkolwiek mapą papierową, tylko tym co zapamiętałem z mapy samochodowej 1:300 000.

Równo o 4:00 dojechałem pod pierwsze schronisko, zostawiłem rower i ruszyłem niebieskim szlakiem do Þorsmörk. W plecako-worku miałem zapas żywności i wody, do tego kalesony, rękawiczki, opaskę, polar, kurtkę… Choć w Skógar było dość ciepło, to 1000 m różnicy wzniesień i bliskość lodowców sprawia, że w nocy w górze temperatury oscylują koło 5 °C. O to, czy znajdę drogę wśród tych pustkowi przestałem się martwić, gdy tylko zobaczyłem eleganckie, solidne żółte słupy wbite w regularnych odstępach (wcześniej droga wyznaczona była rachitycznymi palikami, których końcówka pomalowana była odpowiednio na czerwono lub niebiesko --- w zależności od koloru szlaku).

Poranne widoki były obłędne --- czyste niebo, podnoszące się z dolin mgły, skrzące się w ostrym słońcu płaty śniegu, formacje z pumeksu, ,,pustynie'' z popiołu…

%% TODO: zdjęcia

Koło 6:30 zawitałem na pole biwakowe Básar,  znajdujące się u wrót Þorsmörk, gdzie mogłem wreszcie nabrać wody (i skorzystać z kulturalnej toalety;) Ponieważ 0,5 l napoju w bidonie okazało się ilością niewystarczającą, wygrzebałem z pojemnika na butelki PET jedną ,,sprawną'' sztukę i zrobiłem z niej drugi bidon. Naprawdę, pomiędzy Básarem a Baldvinsskáli właściwie nie ma miejsca, gdzie można by uzupełnić wodę! A trzeba mieś świadomość, że to ponad 700 m podejścia na dystansie ponad 10 km.

Ze względu na skrajnie mało czasu (umówiłem się z pozostałymi o 11:00 pod Skógafossem) powrót przebiegał w błyskawicznym tempie i bardziej przypominał górski marszobieg. Znalazłem jednak chwilę, by zahaczyć o drugie schronisko, to na samym Fimmvörðuháls. Owa chatka ma swój niepowtarzalny klimat i jeśli myślisz o pieszej wędrówce po tamtej okolicy (i stać cię na zapłacenie 5000 kr za noc) --- gorąco je polecam! Schroniskiem zarządza \href{http://www.utivist.is/english}{Utivist}, takie islandzkie PTTK.

Na koniec spotkało mnie jeszcze jedno rozczarowanie, bo zjazd odbywał się z niewiele większą prędkością niż wyjazd. Ach… gdyby tak mieć opony jak mijające mnie monstertrucki… Albo gdybym nie wiózł na bagażniku całego dobytku i nie obawiał się o uszkodzenie bagażnika albo złapanie gumy…

W połowie drogi spotkałem dziewczyny, z którymi rozmawiałem w nocy --- jak się okazało, były to Polki pracujące w wakacje na w Skógar, w branży turystycznej. Z ciekawych rzeczy, które opowiadały, to że szef funduje im atrakcje w stylu: wypad na lodowiec, bilety autobusowe z Þorsmörk (niby 40 km, a kosztują ze 100 zł), rejs na Wyspy Zachodnich Ludzi…

\processifversion{PDF}{
\hint{Dokładna relacja z 2-dniowej wyprawy (nie, nie mojej:) szlakiem ze Skógar do Þorsmörk znajduje się na stronie \url{http://adrian-harvey.com/2012/07/21/the-fimmvorduhals-diary/}, natomiast taki opis w wersji skróconej można przeczytać na stronie \url{http://www.volcanohuts.com/fimmvorduhals}
}

\processifversion{HTML}{
\hint{Dokładna relacja z 2-dniowej wyprawy (nie, nie mojej:) szlakiem ze Skógar do Þorsmörk znajduje się \href{http://adrian-harvey.com/2012/07/21/the-fimmvorduhals-diary/}{tutaj}, natomiast \href{http://www.volcanohuts.com/fimmvorduhals}{tu} można poczytać opis w wersji skróconej.}
}

\section*{Pustkowia po raz pierwszy}

W Vík przygotowaliśmy pierwszy podczas naszej wyprawy obiad polowy --- pierwszy, bo w poprzednich dniach po prostu nie było sprzyjających warunków do gotowania na świeżym powietrzu! Tym razem przycupnęliśmy we wnęce w ścianie marketu i tak --- osłonięci od wiatru --- spokojnie gotowaliśmy. Ludzie patrzyli się na to zaintrygowani, lecz nikt nie próbował nas stamtąd wyrzucać :)

Droga za Vík to coś tak nużącego: pola, pola, aż po horyzont pola łubinu… Żadnej drogi w bok, żadnego zabudowania, tylko od czasu do czasu miejsce postojowe.

\img{./photos/x-s-2014-07-27_18-43-10__49.jpg}{vik_fields}{Znużeni jeźdźcy gdzieś w szczerym polu za Vík}

Nocleg zaplanowaliśmy na kempingu w Hrífunes. Jeszcze jadąc po \road{209} wszystko wyglądało w porządku, przy drodze stał elegancki znak z symbolem kempingu… Problem pojawił się, gdy 50 metrów dalej ścieżkę przegradzał sznurek, na którym zawieszono kawałek dykty z napisem ,,LOKAÐ'' (czyli po naszemu ,,zamknięte''). Wizja lokalna w zapyziałym budynku sanitariatów wykazała, że kemping przestał funkcjonować dobrych parę lat wcześniej. Nie było jednak sensu jechać gdziekolwiek indziej, więc rozbiliśmy się tuż przy wspomnianej tabliczc (akurat trafiła się tam mała polanka, w sam raz na dwa namioty).

W okolicy śpią też bracia Rosjanie (którzy podobnie jak i my nastawiali się na nocleg na kempingu), co stało się przyczynkiem do mało wybrednych żartów: \emph{,,Pamiętajcie, żeby uważać na gaz!''}}, \emph{,,Pilnujcie dobrze rowerów… i zegarków!''} bądź też \emph{,,Ciekawe, czy nas zaanektują…''}