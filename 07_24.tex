\chapter*{24.07. --- Cel: wymoczyć tyłki}

Po krótkim, lecz intensywnym porannym deszczu przed Þorlakshöfn kolejne godziny były niemal bezwietrznie (bądź wręcz wiało w plecy!) i świeciło piękne słońce (!). Tak\textellipsis byliśmy tym faktem tak zaskoczeni, że nie przygotowaliśmy zawczasu kremu z filtrem UV --- był na dnie sakwy --- i w efekcie co poniektórzy mieli z tego dnia pamiątki w postaci bąbli na uszach i łuszczącej się skóry na nosie\textellipsis

Pierwsze co zrobiliśmy po przybyciu do Hveragerði --- kolejnego dużego miasteczka na naszej dzisiejszej trasie --- to zajechaliśmy w okolicę Bonusa. Szybka sonda wykazała jednak, że nikt jeszcze nie jest głodny! Dominował pogląd \emph{,,A, zjemy obiad jak będziemy wracać po kąpieli w gorących źródłach!''}

Zajechaliśmy więc do Rjúpnabrekkur, gdzie zostawiliśmy rowery, i dalej --- już pieszo --- udaliśmy się górską ścieżką w stronę \href{http://www.vulkaner.no/t/isl2004/hot.html}{Klambragil}. Celem było znalezienie ,,niebieskiego jeziorka'', w którym można by się pokąpać. Informację o jego istnieniu Karolina otrzymała od swojego znajomego. Cóż\textellipsis poszukiwania zakończyły się fiaskiem i koniec końców moczyliśmy się w ,,zwykłej'' rzeczce płynącej środkiem doliny. Choć w sumie ona również była bardzo ciepła, a momentami wręcz gorąca!

\img{./photos/x-s-2014-07-24_14-38-32__16.jpg}{fodder_thorlakshofn}{Pasza w Þorlakshöfn}
\img{./photos/x-s-2014-07-24_17-17-04__18.jpg}{klambragil_on_the_way}{W drodze do wód\textellipsis}
%\img{./photos/x-s-2014-07-24_19-24-40__23.jpg}{klambragil_stream}{Moczymy tyłki w Klambragil}

Gdy wróciliśmy pod Bonus, spotkała nas niemiła niespodzianka --- sklep był już zamknięty. Zamknęli go równo 15 minut przed naszym przyjazdem, o 18:30! Niby mogliśmy kupić jedzenie na znajdującej się \emph{vis-a-vis} Bonusa stacji benzynowej, lecz czarnorynkowe ceny skutecznie zagłuszyły głód (przynajmniej jak na razie). Chcąc nie chcąc, bez zbędnego guzdrania się, pojechaliśmy do Selfossu --- miasta oddalonego o ledwie 12 km. Tam postanowiliśmy zanocować i poszukać jakiegoś innego marketu.

Kemping w Selfossie ma wszystko to, co każdy szanujący się kemping mieć powinien: przestronną, ciepłą świetlicę z aneksem kuchennym, specjalną trawiastą polanę (niemal tuż przy budynku gospodarczym) wyłącznie dla turystów z namiotami oraz ciepły prysznic w cenie. Aha, no i niedaleko od kempingu jest Samkaup czynny w dni powszednie od 7:30 do 23:30! Udało nam się więc zrobić zakupy na śniadanie --- jutro nie będziemy musieli zaczynać dnia od spacerów wśród półek sklepowych.

Jednym z milszych akcentów dnia dzisiejszego był widok całych stad koni islandzkich galopujących po pastwiskach ciągnących się kilometrami wzdłuż drogi.