\chapter*{31.07.}

\section*{Na grani}

Jeszcze będąc w Höfn zawitałem do tamtejszej informacji turystycznej z pytaniem: co warto zobaczyć w okolicy? Pan chwilę poskrobał się w głowę, mój pomysł wyprawy w górę \road{F980} skwitował ,,szaleństwo, droga zalana'', w końcu zasugerował spacer do wąwozu Hvannagil (ten region Islandii nazywa się Lónsöræfi). Był nawet na tyle miły, że od razu wydrukował mi mapę szlaku i instrukcje jak odnaleźć jego początek.

Pierwszą próbę zobaczenia wspomnianego wąwozu podjąłem wczoraj wieczorem, lecz trochę pobłądziłem i ostatecznie dałem sobie spokój. Dziś skoro świt postanowiłem spróbować raz jeszcze, tym razem idąc najpierw w górę rzeki Jökulsá í Lóni.

Pierwszą niespodzianką było to, że spacer odbywał się dnem kanionu --- niby płynęło tam parę strumieni, lecz żaden nie był na tyle głęboki czy rwący by nie dało się go przekroczyć idąc po kamieniach lub zwyczajnie przeskakując z jednego brzegu na drugi. Późniejsza wspinaczka na ścianę kanionu również nie nastręczała większych problemów i tak oto w 1-1,5 godziny byłem już za połową trasy. Popatrzyłem na okoliczne szczyty --- piękne, wyraźnie górujące nad okolicą, aż proszą się by z ich wierzchołków podziwiać ziemię u stóp. Spojrzałem na zegarek --- była 7:30. Reszta towarzystwa obudzi się pewnie dopiero za ponad dwie godziny. Niewiele myśląc powziąłem decyzję: \emph{,,A, zdobędę ten najbliższy!''} Dopiero w Krakowie udało mi się gdzieś wyszperać informację, że ta kupa kamieni, na którą przez blisko 40 minut wdrapywałem się na czworaka, ma swoją nazwę --- Grakinnartindar. Wędrówka była wyczerpująca, bo każdy krok w górę wiązał się z równoczesnym zsunięciem pół kroku w dół --- takie to było rumowisko. Gdzieniegdzie trafił się kamień większy niż pięść i wtedy można było na chwilę przystanąć i odsapnąć, póki i on nie zaczynał się osuwać razem ze mną. Niemniej gdy wreszcie osiągnąłem wierzchołek, to rozległa panorama na ośnieżone łańcuchy górskie, na rozczapirzone ,,palce'' u ujścia Jökulsá í Lóni i na wąwóz Hvannagil zrekompensowały mi wszlkie trudy (z dwukrotnym przekraczaniem kanionu ,,na dziko'' włącznie). Miłym akcentem była możliwość --- po raz pierwszy w życiu --- naprawdę długiego zbiegania ze szczytu ,,na azymut'' i to zupełnie bez patrzenia pod nogi. Te kamyki (właściwie tłuczeń wysypywany pod tory kolejowe) były tak luźno związane z podłożem, że bieg przypominał ,,płynięcie''. Ryzyko skręcenia kostki: znikome.

\img{./photos/x-s-2014-07-31_10-44-48__131.jpg}{winner_triumph}{Tryumf zwycięzcy}

\curiosity{To, że ten szczyt nazywał się akurat Grakinnartindar dowiedziałem się z portalu \href{http://www.islamicfinder.org/prayerDetail.php?country=iceland&city=Grakinnartindar&id=4471&lang=}{Islamic Finder}, który podaje godziny modlitw w danym miejscu na ziemi. Porównałem współrzędne tam podane z tym co pokazywały Google Mapsy --- zgadza się!}

\hint{
Krótki opis trasy z ,,przewodnika'' otrzymanego w Höfn: Standardowa trasa trwa ok. 4 godz. Zaczyna się w Stafafell, koło pensjonatu i kościoła --- żwirowa droga prowadzi w górę wzgórza do małego kurnika. Potem należy podążać za ścieżką wydeptaną przez owce na szczyt wzgórza, przekroczyć płot i znów iść po owczej ścieżce --- aż do kanionu. Powrót brzegiem rzeki Jökulsá í Lóni. \newline \processifversion{PDF}{Mapę okolic Stafafell znajdziesz tutaj: \url{http://www.stafafell.is/uploads/8/3/3/1/8331287/5674623_orig.jpg}}
\processifversion{HTML}{Mapę okolic Stafafell znajdziesz \href{http://www.stafafell.is/uploads/8/3/3/1/8331287/5674623_orig.jpg}{tutaj}}
}.

%% TODO: tytuł sekcji
\section*{xxx}

Dziewczyny były na tyle odważne --- albo zdesperowane --- że umyły się w tej mętnej polodowcowej rzece. Niby to nie żadne ścieki tylko drobinki piasku i ziemi, ale i tak moja reakcja była dość jednoznaczna --- \emph{Yy… fuuuj…} ;-)

Od pewnego Polaka, przypadkowo spotkanego w Nettó w Höfn, dowiedzieliśmy się o istnieniu ,,sklepu na CPN-ie w Djúpivogurze''. Zależało nam na zakupach, więc dokładaliśmy starań, by zdążyć tam na jakąś rozsądną porę. Jakież było nasze zdziwienie, gdy skoro tylko zajechaliśmy tam na 15:40, pani ekspedientka powitała nas od razu tekstem: \emph{,,Róbcie proszę zakupy szybko, bo zaraz zamykamy.''} Że co proszę? Miejscowość liczy 350 dusz, a sieciowy supermarket Samkaup zamykają w dzień powszedni o 16:00? Naprawdę?

\img{./photos/x-s-2014-07-31_19-57-52__224.jpg}{dead_deer}{Hm… rzeźba ogrodowa w islandzkim stylu?}

\img{./photos/x-s-2014-07-31_21-33-03__148.jpg}{berufjorthur}{Majestatyczne szczyty okalające Berufjörður}

No nic, zakupy zrobione, zaczęliśmy szukać miejsca na przygotowanie obiadu. Po dłuższej naradzie wybraliśmy obiad ,,na krzywy ryj'' w kuchni na lokalnym kempingu. Zachęciła nas do tego informacja, że jego właściwiele rezydują w hotelu oddalonym o pół kilometra, zatem szansa że ktoś nas wyrzuci jest znikoma. Tam właśnie, w tej przytulnej kuchni, poznaliśmy naszych późniejszych nieodłącznych towarzyszy na rowerowej trasie: Polkę z Poznania (też wraca do Berlina w dniu 18. sierpnia) oraz Krisa i Nelly --- parę Holendrów których już jutro powinniśmy mijać w drodze do Egilsstaðir .

Ostatnie 10 km drogi to znów wypizdów, a nam --- po sutym obiedzie --- niezbyt chce się pedałować… A, no i jeszcze w pewnym momencie skończył się asfalt na \road{1}, co dodatkowo psuło nam przyjemność z jazdy z pełnym żołądkiem.

\img{./photos/x-s-2014-07-31_22-48-21__226.jpg}{malbik_endar}{Cóż, nawet na \road{1} czasem "Malbik Endar"…}

Wieczorem doświadczamy standardowego problemu z kempingami zaznaczonymi na mapie --- mianowicie ich braku. Niby na niemieckiej mapie mamy przy skręcie na Öxi jak byk zaznaczony czerwony namiocik, lecz zagadnięty o to tubylec w sile wieku stwierdził: \emph{,,Kemping? Mieszkam tu od dziecka i nigdy żadnego kempingu nie było!''} Potem poradził albo jechać dalej 10 km po \road{1} albo cofnąć się z 5 km. My oczywiście zrobiliśmy po swojemu i zanocowaliśmy na dziko.